**Krav om utlevering av data og sletting i henhold til EUs personvernforordning (GDPR)**

Kjære [Navn på firma eller organisasjon],

I henhold til personvernforordningen (GDPR) som ble innlemmet i norsk lov [dato for innlemmelse] er borgerne gitt en rett til å kreve innsyn etter Artikkel 15, retting av data etter Artikkel 16 og sletting av data om seg etter Artikkel 17.

Jeg er bekymret for at mine personopplysninger kan utsettes for risiko som følge av deres organisasjon sine rutiner for databehandling, eller at dere allerede kan ha brutt deres forpliktelser i forhold til å beskytte mine data.

Jeg forventer svar på henvendelsen innen en måned slik Artikkel 12 krever. Dersom jeg ikke får svar innen fristen, vil jeg vurdere å påklage saken til Datatilsynet.

I tråd med forordningens Artikkel 15 krever jeg innsyn i alle data dere måtte besitte om meg.

Jeg ber i tillegg om at dere opplyser om følgende, og særlig slik dette relaterer til mine data:

- Formålet med behandlingen av mine data

- Hva slags personopplysninger som behandles

- Dersom mine opplysninger er utlevert tredjeparter ber jeg om å vite hvilke tredjeparter som har fått opplysninger, og hvilke opplysninger som er utlevert

- Hvor lenge personopplysningene skal lagres, hvis dette ikke er mulig vil jeg ha informasjon om kriteriene som brukes for å fastsette dette tidsrommet

- Dersom opplysningene ikke er samlet inn fra meg, bes det opplyst hvor personopplysningene stammer fra

- Om det treffes automatiserte avgjørelser inkludert profilering, basert på de innhentede opplysningene, bes det opplyst informasjon om den bakenforliggende logikken bak de automatiserte avgjørelsene samt betydningen og de mulige konsekvenser behandlingen har for meg

- Hvis dere som behandlingsansvarlige skal overføre personopplysninger til et tredjeland eller en internasjonal organisasjon skal dere opplyse om dette og om opplysningene er tilstrekkelig beskyttet eller ikke

Jeg mener de fleste av opplysningene dere besitter om meg ikke lenger er nødvendige å lagre for å oppnå formålet med databehandlingen og trekker mitt samtykke til at dere behandler data om meg så snart dataene er utlevert meg i henhold til kravet over.

Med bakgrunn i dette, krever jeg alle data dere måtte besitte om meg slettet så snart dere har utlevert kopi av dataene til meg, og det bes om en endelig bekreftelse når dette er gjort.

Dersom dere ikke ønsker å slette alle data som bes slettet, ber jeg om at dette begrunnes konkret i henhold til forordningens regelverk, slik at jeg har et bedre grunnlag for å eventuelt klage til Datatilsynet over avgjørelsen.

Det bes om at opplysningene sendes meg på en sikker måte, slik at denne henvendelsen ikke medfører ytterligere personvernkonsekvenser.

Jeg ser frem til å få svar på min henvendelse.

Vennlig hilsen,

[Ditt Navn]

